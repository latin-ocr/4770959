Quum nuper selectis nonnullis primae classis juvenibus Aristophanis ranas interpretarer, locos
nonnunquam offendebamus‚ qui, quanquam et ampliore et accuratiore disputatione dignissimi vide-
bantur, tamen horis illis subsecivis non ea, qua par crat, cura et diligentia explicari poterant.
Libenter igitur, hac scribendi provincia mihi mandata, eos secundis curis pertractandos mihi sumo;
et prae ceteris eum, qui omnium facile gravissimus est, de parabasis natura, qua bene
perspecta ad ipsius comoediae naturam illustrandam ejusque primordia cognoscenda aditus patet.
Nam, si vel artis vel vitae aliquam partem, et praecipue talem, qualis est Graecorum comoedia
penitus cognoscere studemus, non sufficit eam illustrasse, qualis certo quodam tempore compa·
rata erat3 sed fontes ipsos, quibus originem debeat, sequamur necesse est. De Graecae comoediae
natura et primordiis nonnulli viri docti disseruerunt, permulti ea veluti in transemsu tetigerunt,
et sicut in tragoedia, si Thespidis, quem ejus inventorem praedicant, nomen attulerant et trita
illa de Choerili, Phrynichi, Aeschyli ceterorumque inventis ad taedium usque decantatis in medium
protulerant hominum existimationi se satisfecisse putabant, sic in comoedia, spreta Doriensium
comoedia, spretis mimicis illis ludis, e quibus artificiosius comoediae genus profectum est, et
Phormidis Epicharmique comoedia tanquam appendice mediae, vel, si dis placet, veteri comoediae
annexa, Susarioaem comoediae inventorem nobis vendunt3 et ab eo simili modo ad Cratetem‚
Eupolin, Cratinum, Pherecratem, ceteros eorum inventa praedicantes progrediuntur. At nobis non
quaerendum est de tragicorum vel comicorum poetarum nominibus, quihus notam quandam censo-
riam addamus, sed de artis natura et incrementis, de ratione, qua poesis quoddam genus a pri-
mordiis inde excultum et ad summum artis fastigium adductum sit. Hoc ita dictum esse volo: ad
comoediae historiam hene cognoscendam, comoediae quae tempus tulerunt ceterarumque frag-
menta, passim apud veteres scriptores sparsa, diligenter evolvenda sunt, partes earum accurate
examinandae, quae sit earum natura et qua ratione inter se cohaereant, ita ut non solum quo
tempore et aquonam poeta pars aliqua vel addita vel ademta vel immutata sit doceamus, sed quae
antea fuerit ejus ratio demonstremus3 praeterea ut comoediam, quae totius vitae imago est ita
cum civitatis historia conferamus, ut si fieri potest alteram ex altera certa conjectura illustremus.
Hoc quomodo fieri possit et debeat de tragoedia non desunt exetupla, de comoedia autem, quae
arnpliorem praebet sagacitatis exercendae materiem, nihil fere quod nobis satisfaciat ad no·

pervenit.
l

